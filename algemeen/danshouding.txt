======Danshouding======


Een goede danshouding is natuurlijk belangrijk. Er zijn een paar
verschillende houdingen voor koppeldansen. Voor het gemak wordt //volger// en
//leider// gebruikt ter aanduiding van de 2 danspartners. Zelfs dat kan echter door bijvoorbeeld een variatie
uit te voeren binnen een dans veranderen

==== Half-open ====

Half-open houding, wat eigenlijk de standaard danshouding is. Je staat
tegenover elkaar, de rechterarm van de Leider op de rug van de Volger
(tussen de schouderbladen, rond op de BH-sluiting) met platte hand.

(Als dit als te close wordt ervaren, of men te korte armen heeft, is het ook mogelijk de hand meer
richting het rechterschouderblad te verplaatsen)

De basis van deze danshouding komt voor uit het kader dat de Leider met
zijn rechterarm en bovenlichaam vormt. De Leider houdt de schouders laag
en de rechterarm gebogen voor zich. Het bovenlichaam en de rechterarm
vormen samen een stevig geheel, waar de Volger licht in kan leunen. Als de
Leider nu draait met zijn lichaam gaat de rechterarm, met daarin de Volger,
mee.

De linkerhand van de Volger ligt in beginsel op de bovenarm/schouder van
haar danspartner. Zij legt de V tussen duim en wijsvinger tegen de
schouder aan. Afhankelijk van hoe intiem er gedanst wordt kan de hand
hoger op de schouder of zelfs helemaal rond de nek van de Leider gelegd
worden.

De schouders van de Leider en de Volger zijn parallel aan elkaar. Ieder
heeft z'n voeten ongeveer op heupbreedte, recht naast elkaar, en beide
danspartners hebben hun rechtervoet (ongeveer een halve voetlengte)
tussen de voeten van de ander staan.

De rechterhand van de Volger legt zij in de linkerhand van de Leider. De
Leider sluit zijn vingers licht om de hand van de Volger. De positie van
beide handen is bij een ontspannen dans ongeveer op schouderhoogte,
midden tussen de twee dansers in. Dit wordt ook wel de vlaggestok
genoemd.

Deze vlaggestok heeft geen leidende functie (behalve bij het aangeven
van sommige variaties). Het is voor de Volger erg onplezierig wanneer de
Leider haar arm naar achteren drukt.

Beide partners dragen zelf hun eigen armen en laten die niet op de arm
van de ander hangen.

==== Gesloten ====

Gesloten houding, waarbij beide armen van de Leider op de rug van de Volger
zitten. De armen van de Volger rusten op of achter de schouders van de
Leider.

==== Open ====

Open houding, hier moet nog een omschrijving voor komen.

===== Aanwijzingen =====

  * Voor een goede koppeldans leunt de Volger licht met het bovenlichaam in de rechterarm van de Leider. Zo vorm je samen één geheel met een gedeeld zwaartepunt. Dit vraagt durf van de Volger en stabiliteit en vertrouwen van de Leider: een subtiele balans tussen tegendruk en ontspanning.

  * De Volger leunt recht als een plank in de arm van de Leider: niet hol, niet achterover gebogen en zonder de heupen naar achter te duwen.

  * In balfolk is er vaak meer afstand tussen de heupen dan in sommige andere dansvormen, waardoor leiden via de heupen minder werkt. Daarom is een solide rechterarm van de Leider belangrijk, die lichaamsbewegingen doorgeeft aan de rug en arm van de Volger. Leiden gebeurt vanuit het bovenlichaam, met lichte spanning in de armen.

  * Bij bewegingen richting de vloer, zoals een Cercle, bevindt de hand van de Leider zich onder die van de Volger.


