======Terminologie======

Op deze pagina staat een overzicht van gebruikte begrippen en
afkortingen.

Hiernaar kan verwezen worden vanuit de beschrijvingen van de
verschillende balfolk dansen.

//Editor note: een groot deel hiervan is in onbruik geraakt, achterhaald of ronduit onbegrijpbaar. Derhalve moet dit volledig worden herzien//


===== Dansbegrippen =====

==== Standbeen ====

Het been waarop het gewicht rust. Het andere been is daarmee vrij om te verplaatsen.
Wanneer een pas gezet wordt, wisselt het standbeen. Dit is anders bij een tik of tap (verzette voet raakt de grond maar er komt geen gewicht op, volgende beweging is met hetzelfde been) of hop (standbeen komt los van de grond en komt weer neer, dezelfde vrije voet is klaar voor de volgende beweging).

==== Stap ====

het verplaatsen van een voet met overbrengen van het lichaamsgewicht,
terwijl de andere voet nog op de grond is.

==== Sprong ====

Dit is een afzet van één van beide voeten of van allebei tegelijk,
daarna een zweefmoment en tenslotte neerkomen op één van beide voeten of
op allebei.

  - afzetten van beide en neerkomen op beide:
    * **Sluitsprong**: neerkomen op gesloten voeten
    * **Spreidsprong**: neerkomen in spreidstand
  - afzetten van twee voeten en neerkomen op één:
    * op de plaats
    * zijwaarts
    * voorwaarts
    * achterwaarts
  - sprong van de ene op de andere voet (Loopsprong)
  - sprong van de ene voet, neerkomen op dezelfde: hup of hop

==== Tik ====

Het met de voet de grond aantikken zonder dat er gewicht wordt
overgebracht.

Kan bv met teen, hele voet of hiel.

==== Wandelpas ====

een serie stappen, kan voorwaarts of achterwaarts


==== Aansluitpas ====

Een stap naast het standbeen

==== Bijtrekpas ====

Een stap opzij gevolgd door aansluitpas.
Zie bijvoorbeeld [[https://youtu.be/IjW8R2u-yjE?si=HsoaJe0eZAmOtk4E&t=60|deze video]]
==== Wisselpas ====

dubbele gewichtswisseling met aansluitpas

(kan naar opzij, naar voren of naar achteren)

Bijvoorbeeld met Links te beginnen:

  * verplaats linker been met gewicht
  * sluit rechterbeen aan met gewicht
  * verplaats linkerbeen met gewicht

Voorbeeld: de eerste pas van de an dro is een wisselpas naar links (met
linkerbeen te beginnen).

==== Galoppas ====

Stap opzij, gevolgd door aansluiten van de andere voet met een
sprongetje, het aansluiten gebeurt nu in de lucht. De pas ontstaat
meestel wanneer een bijtrekpas versneld wordt. Om de pas goed in te
zetten moet men beginnen met een opvering op het afzetbeen.

[[https://youtu.be/JkZB_6skqlE?si=kt0PGLOZLQAQKDE2|videovoorbeeld]]
==== Stap-hop pas ====

Een stap op rechts, gevolgd door een hop op hetzelfde been, dan idem
links enz.

(Wordt deze pas in 3/4 maat gedanst, met i.p.v. de hop alleen een
opvering op de 3e tel en met gekruist overzwaaien van het speelbeen, dan
ontstaat de Zweedse Dalpas).

==== Hop-stap pas ====

Een hop op rechts, gevolgd door een stap met links, daarna begint de
volgende weer met een hop op links, enz.

==== Huppelpas ====

Een versnelde stap-hop pas.

==== Rielpas ====

Een stap-hop pas of een huppelpas, waarbij de voet steeds achter c.q.
vóór  de andere wordt neergezet en dan bij de hup weer naar voren c.q.
naar achteren wordt verplaats, zodanig dat men op  dezelfde plek blijft.

Om deze pas goed te kunnen uitvoeren moet men de benen goed uitdraaien.


==== Schotse pas ====

Drie wandel- of looppassen plus een hup.

Vaak begint de pas met de hup op een opmaat.

Pas komt voor in 2/4 of 4/4 maten in verschillende ritmes.

Een Schotse pas in een gelijkmatig, langzaam ritme wordt ook wel een
wissel-hop-pas genoemd en in Frankrijk heet dat dan weer een Pas de
Gavotte.

Vroeger werd deze pas ook wel aangeduid als een polka-pas.

==== Mayim pas ====

Wandel- of looppas zijwaarts, waarbij de ene voet afwisselend voor of
achter de andere wordt langs kruisend wordt neergezet. Begint meestal
met vóór kruisen.

Zie bijvoorbeeld deze [[https://youtu.be/ptNBJWxs_nQ?si=2YegJPAdy3mWZVJJ&t=30|video uitleg]]

Deze pas wordt in de USA meestal "grapevine" genoemd maar begint dan
meestal met de zijwaartse pas.

Laat je de zijwaartse verplaatsing weg (en daarmee dus dan ook het
kruisen) dan krijg je de TSJERKESSIA-pas

==== Spinpas ====

Stap met de rechtervoet vóór de linker langs, met doorbuigen in de
rechter knie, gevolgd door neerzetten van de linker voorvoet achter of
iets voorbij de rechter en strekken van het linkerbeen. Hierbij wordt de
rechter voet dan weer verplaats etc.

Niet te verwarren met het "SPINNEN" - dat doe je met z'n tweeën

===== Muzikale begrippen =====

==== Opmaat ====
Niet ieder muziekstuk begint op de eerste tel van de maat. Een opmaat is een “niet complete eerste maat”. Een voorbeeld is bijvoorbeeld de "er" aan het begin van "Er is er één jarig".

==== Off-beat ====
De tel waar gebruikelijk in de muziek geen nadruk ligt. Bijvoorbeeld bij een 4/4 maat ligt de nadruk gebruikelijk op tel 1, met een lichtere nadruk op tel 3.

Dus: ''__**1**__ 2 **3** 4''

tel ''2'' en ''4'' zijn hier de off beat

Daarnaast kunnen de gebruikelijke kwartnoten opgedeeld worden in kleinere delen. Wanneer je bijvoorbeeld met achtste noten werkt kun je het ritme zo weergeven:

''
__**1** __ en 2 en **3** en 4 en''

Waarbij ''en'' de tweede achtste noot van de tel voorstelt (''1'' en ''en'' zijn twee achtste noten, dus samen weer een kwart net als ''1'' in het eerste voorbeeld)

Nadruk (of een pas) op deze "en" is ook een offbeat.

Daarnaast zou je de tellen ook in kleinere delen kunnen opdelen, bijvoorbeeld:

''__**1** __ en //ne// 2 en //ne// **3** en //ne// 4 en //ne//''

Dan zijn ook de ''//ne//'' off-beat.
Dit komt bijvoorbeeld voor als er [[https://en.wikipedia.org/wiki/Tuplet#Triplet|triolen]] worden gespeeld of met [[https://en.wikipedia.org/wiki/Swing_time|swing ritme]]

Zie ook [[https://en.wikipedia.org/wiki/Beat_(music)#On-beat_and_off-beat| Off-beat op Wikipedia]] (inclusief soundclips)

