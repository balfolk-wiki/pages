====== Cercle circassien (Tovercirkel) ======

De **cercle circassien**, in Nederland en Vlaanderen ook wel **tovercirkel** genoemd, en soms simpelweg **cercle** is een vrolijke mixer. In tegenstelling tot wat de naam suggereert heeft de dans niets met de regio Tsjerkessie (in de Kaukasus) te maken.

===== Basis =====

==== Opstelling ====

Een grote cirkel met om en om leider en volger; iedereen houdt elkaars handen vast. De volgers leggen hun handen bovenop de handen van de leider. Helaas lijkt er -in ieder geval in Nederland- geen consensus te zijn of de leider links of rechts staat.

==== Basisstappen ====

De dans kan zowel op muziek in 4/4 maat (één tel is dan 1/4) als op muziek in 6/8 maat (één tel is dan 3/8) gedanst worden. De hele dans past dus in zestien 4/4 maten, of tweeëndertig 6/8 maten. In onderstaande beschrijving ga ik uit van een 4/4 maatsoort.

=== A-deel ===
  *Maat 1-2 (8 tellen): 4 stappen naar voren (cirkel wordt kleiner), 4 stappen naar achteren (cirkel wordt groter)
  *Maat 3-4: herhaal 4 stappen naar voren, 4 stappen naar achteren. Laat elkaar los.
  *Maat 5-6: volgers doen 4 stappen naar voren, draaien halfom om linkerschouder en lopen weer terug; ondertussen klappen de leiders mee.
  *Maat 7-8: leiders doen 4 stappen naar voren; draaien halfom om linkerschouder en lopen in 4 stappen schuin vooruit naar hun nieuwe partner.

=== Deel B ===

  * Pak je partner vast in standaard danshouding (of: zie variaties) en zet de buitenkant van je rechtervoeten tegen elkaar aan.
  * Maat 9-10: spin in klokrichting. 
  * Maat 11-12: de leider  zorgt dat beiden naast elkaar uitkomen met het gezicht op de kringlijn, tegen klokrichting; volger staat rechts van de leider; de rechterarm van de leider loopt achter de volger langs en beide rechterhanden houden elkaar vast ter hoogte van de rechterschouder van de volger, terwijl ook de linkerhanden elkaar vasthouden.

=== Deel C ===

  * Maat 13-16 //Promenade//: loop als paar in deze houding tegen de klok in, rustig op de cirkel. De leider kan met hun linkerhand de volger laten draaien en aan hun rechterkant laten uitkomen, waarna hen overneemt met de rechterhand en een nieuwe volger ontvangt in de linkerhand. De dans begint dan weer opnieuw.

===== Aanwijzingen =====

Hoe houd je vast:

  * A: gewoon handen vast, leiders handen onder.
  * B: verschillende mogelijkheden:
    * In Nederland en Vlaanderen: met de rechterhand op de rechterschouder van de partner en de linkerhanden stevig in elkaar daaronder; zet de rechtervoeten met de buitenkant tegen elkaar als draaicentrum.
    * In Wallonië en Frankrijk: halfopen danshouding met de rechtervoeten aan de buitenkant tegen elkaar; 'step' met de linkervoet. Aan het eind van het tollen is het dan makkelijk te openen en in deel C in open danshouding rond te wandelen.
  * C: rechterhanden hoog (Volger houdt rekening met de armlengte van de leider), linkerhanden op heuphoogte.

===== Variaties =====

  * Na het naar binnen lopen: iedereen tegelijk laten draaien.
  * De twee personen naast je draaien tijdens het naar binnen lopen.
  * Leiders kunnen in het midden leuke dingen doen:
    * Hi5
    * Bokje springen
    * Ruilen van plek met een andere leider
    * Springen met de borst tegen elkaar aan
  * Volgers kunnen hetzelfde doen.
  * In deel C: elkaar bij het middel vastpakken voor een snellere, kleinere draaicirkel.

==== Videovoorbeelden ====

  * Cercle circassien (algemeen) {{youtube>-G0zatPjrh4}}

==== Externe Referenties ====

  * [[https://web.archive.org/web/20130308005157/http://celticbompa.4t.com/BFdances.html#tovercirkel|Celtic Bompa Circassian Circle]]