====== Chapelloise (jig, gigue) ======

Gezellige mixer. In Nederland vaak **jig** of **gigue** genoemd, in België **gigue** en in Frankrijk **chapelloise**. Van origine Scandinavisch onder de naam //aleman's marsj//, geïntroduceerd in Frankrijk in de jaren '30 door Miss Pledge, en in de jaren '70 gepopulariseerd door André Dufresne in Chapelle-des-Bois - vandaar de naam chapelloise.

===== Basis =====

==== Opstelling ====

Flankkring van paren. (Dat betekent: de paren staan 'in optocht' achter elkaar in een grote kring. Leider en volger kijken beide in tegenklokrichting. Leiders aan de binnenkant van de cirkel, volgers aan de buitenkant. Rechterhand leider en linkerhand volger zijn vast, hand van leider is onder)

==== Basisstappen ====

=== Deel A ===

  * **I**: 
    * Tel 1-4: vier stappen naar voren, op de kringlijn tegen de klok in (welke voet begint, maakt niet uit) en draai je halfom (meestal volger linksom, leider rechtsom)
    * Tel 5-8: vier stappen achteruit, op de kringlijn
  * **II**:
    * Tel 1-4: vier stappen naar voren, op de kringlijn in klokrichting, en draai je halfom (meestal volger rechtsom, leider linksom)
    * Tel 5-8: vier stappen achteruit, op de kringlijn

=== Deel B ===

  * **III**:
    * Tel 1-en-2: driepas zijwaarts naar elkaar toe; dit betekent voor leiders rechts-links-rechts en voor volgers links-rechts-links
    * Tel 3-en-4: driepas zijwaarts van elkaar af, op dezelfde manier
    * Tel 5-8: leider en volger wisselen van plaats: de volger draait voor de leider langs, hen aankijkend, en de leider beweegt naar rechts
  * **IV**:
    * Tel 1-en-2: driepas zijwaarts naar elkaar toe; dit betekent voor volgers rechts-links-rechts en voor leiders links-rechts-links
    * Tel 3-en-4: driepas zijwaarts van elkaar af, op dezelfde manier
    * Tel 5-8: draai door (leiders laten de volgers onder hun linkerarm door naar achter gaan, door met de linkerhand een hoge poort te maken en naar links te bewegen zodat de volger schuin rechts naar achteren begeleid wordt, terwijl ze zelf schuin links naar voren stappen om de nieuwe volger op te vangen aan hun rechterhand die van voren eraan komt)

===== Aanwijzingen =====

  * kijk je partner aan!
  * Volger legt de hand op die van de leider
  * evt.: vrije hand in je zij zetten
  * beetje rechtop staan
  * houdt rekening met looptempo voor en achter je
  * als het krap is: spring in deel B niet te wild
  * loop in deel A niet te dicht tegen elkaar aan, want dan kan je niet naar elkaar toe springen
  * Muzikaal wordt de chapelloise meestal in 6/8 genoteerd: hierbij vallen er dus twee tellen in één maat (en duurt een cyclus 16 maten, waardoor een chapelloise vrijwel altijd op een //16 bar jig// gedanst kan worden). Een alternatieve notatie is in 4/4: hierbij vallen er dus vier tellen in één maat (en duurt een cyclus 8 maten).

===== Variaties =====

  * In deel A 8 tellen rechtdoor lopen gezicht zelfde kant op
  * aan einde van I, II, III en/of IV kan de leider de volger één of meer extra rondjes laten draaien
  * In deel B met de voeten vooruit en de benen wat gestrekt springen, er een Iers aandoend huppeltje van maken.
  * Bij naar elkaar toe springen kwartslag gedraaid zijn naar elkaar toe.
  * Halverwege I draait de leider de volger met één of twee handen een hele slag in en ze lopen nog steeds vooruit en bij het eerste deel van B achteruit. In het tweede deel van B volgt een draai 'uit'.

===== Videovoorbeelden =====

  * Op Elf Fantasy Fair ([[http://embrun.be|EmBRUN]]) {{youtube>fqx-kKXLIWE}}
  * Gonnagles (Musicon) {{youtube>UhtkFaeZm20}}
  * Country versie, maar geeft goed de basis weer {{youtube>8kzn58gpDFk}}
  * Chapelloise {{youtube>0o5TBDryY9E}}

===== Externe Referenties =====

[[https://www.newfolksounds.nl/artikelen/NFS103jig.pdf|Artikel van Rolf Groeneveld op New Folk Sounds]]
