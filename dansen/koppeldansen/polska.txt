====== Polska ======

Zweedse parendans

===== Basis =====

==== Opstelling ====

In deel A sta je zij aan zij, de volger legt haar linkerhand op de rechterschouder van de leider en de leider legt zijn rechterarm om de taille van de volger.

In deel B sta je in gesloten danshouding.

==== Basisstappen ====

De muziek is in driekwartsmaat.

In deel A "schrijd" je als paar tegen de wijzers van de klok in door de zaal. De volger start met haar rechtervoet, de leider met links: de buitenste voeten bewegen dus tegelijk, en vervolgens de binnenste voeten ook. De stap met de buitenste voeten is op tel 1, de stap met de binnenste voeten op tel 3. De cadans is dus: een-ne twee, een-ne twee, etc. 

In deel B draai je om elkaar heen; dit gedeelte van de dans wordt vaak onderschat: het ziet er, als het soepel gaat, eenvoudig uit, maar omdat leider en volger niet simultaan dezelfde passen zetten, vergt het enige oefening. Het inzetten van de draai wordt door de leider gedaan. De pas van de leider is links-samen-rechts, links-samen-rechts. De pas van de volger is samen-rechts-links, samen-rechts-links. Op "samen" trek je de rechtervoet bij de linker.

Deel A en B zijn niet vast te stellen in aantal maten of tellen; soms hoor je duidelijk in de muziek een overgang van het ene deel op het andere, maar je mag zelf bepalen wanneer en hoe lang je draait.

===== Aanwijzingen =====

Om de stappen in het draaigedeelte goed onder de knie te krijgen, is het nuttig om het eerst individueel te oefenen, waarbij je al wel om een denkbeeldige partner heen draait.

===== Variaties =====

===== Videovoorbeelden =====

===== Externe Referenties =====
