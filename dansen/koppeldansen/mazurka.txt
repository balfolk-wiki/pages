====== Mazurka ======

De **mazurka** is een zwoele tot levendige parendans. Oorspronkelijk een Franse import van een dans uit Polen, de zwoele en trage versie staat bekend als Vlaamse uitvinding op basis van de Franse versie.

===== Basis =====

==== Opstelling ====

[[algemeen:danshouding#half-open|Halfopen]] in paren over de dansvloer heen.

==== Basisstappen ====

  * De volger begint rechts, de leider links
  * De dans bestaat in de basis tussen een afwisseling tussen maten waarbij de derde tel geen stap wordt gezet. (Deze maten worden soms //mazurka//-maten, of //bloem// of //wacht//-maten (kijk uit met het zetten van een stap want daar ligt een bloem op de grond) genoemd.

In de Balfolk is een basisversie die vaak gebruikt wordt:

=== Maat 1 (bloem-maat beginnend op voet aan open kant van danshouding) ===

  * Tel 1: Leider zet een stap met links, volger een stap met rechts
  * Tel 2: Leider zet een stap met rechts, volger een stap met links
  * Tel 3: //Bloem// of //wacht//: Geen stappen, maar je blijft even stil staan of je beweegt een klein beetje omhoog met het been op de grond.

=== Maat 2 (gewone maat beginnend op voet aan open kant van danshouding) ===

  * Tel 1: Leider zet een stap links, volger rechts
  * Tel 2: Leider zet een stap rechts, volger links
  * Tel 3: Leider zet een stap links, volger rechts

=== Maat 3 ===

  * Gelijk aan maat 1, maar met links en rechts omgewisseld (dus beginnend aan gesloten kant van de danshouding)

=== Maat 4 ===

  * Gelijk aan maat 2, maar met links en rechts omgewisseld (dus beginnend aan gesloten kant van de danshouding)

Voor de leider zijn de stappen dus **LR-LRLRL-RLR**, en voor de volger **RL-RLRLR-LRL**.

In een traditionele Franse mazurka begint men met drie maten van type //Maat 1//, gevolgd door één maat van type //Maat 2//, gevolgd door drie maten van type //Maat 3//, en één maat van type //Maat 4//.

===== Aanwijzingen =====

  * Bij de //wacht// wordt het gewicht stil gehouden boven het standbeen. Dit is heel belangrijk.
  * Bij de //wacht// kun je wel lichtjes veren door het standbeen.

===== Variaties =====

  * Rustig rondjes linksom of rechtsom draaien.
  * Naar voren of naar achteren lopen.
  * //Boogje//: in plaats van een 1-2-3 maat beweeg je langzaam vanaf de laatste tel van de vorige maat tot de 3, waar de voet landt. Deze zijn vooral fijn als de voet op de 3 neerkomt op de gesloten kant van de danshouding.
  * In plaats van de 1-2-wacht alleen een 1 maken, hier het gewicht echt op houden en zo de hele maat blijven.
  * In plaats van mazurka-1-2-3-mazurka-1-2-3 andere variaties:
    * mazurka-mazurka-1-2-3-1-2-3;
    * mazurka-mazurka-mazurka-1-2-3 (de hierboven genoemde traditionele variatie);
    * wat je voelt op basis van de muziek.
  * Zie het tweede onderstaande filmpje (van bert en nog iemand) voor inspiratie, daar worden zeer veel mooie variaties gedanst.
  * Er zijn ook mazurka-composities die qua ritme als muzikale variaties gezien kunnen worden, vergelijkbaar met de [[.:wals:wals-in-5|wals in 5]] e.d. Een voorbeeld hiervan zijn //Carrefour des Anges//, de mazurka in 11 van Rémi Geffroy, of de //Mazurka in 13// van Wim te Groen (die overigens niet consistent in 13 is). Voor deze dansen bestaat er geen vastomlijnde choreografie, maar de laatste tel van een blokje van vier maten weglaten of juist een extra tel toevoegen is een waardevolle richtlijn!

===== Videovoorbeelden =====

  * Franse mazurka instructie {{youtube>SOMAKkDINZU}}

  * Mazurka van Bert Leemans en Jeroen Geerinck, veel inspiratie voor variaties in de filmpjes: {{youtube>a2O36J2rgdA}} {{youtube>mXh0JmisAS4}}

  * Mazurka van Jet Zoon en Marjolijn Bloemmen {{youtube>yDkGhHhTJlk}}

  * Mazurka van onbekend op Damada 2008 {{youtube>v7Upg0GSpgU}}

===== Externe Referenties =====

  * [[https://web.archive.org/web/20130308005157/http://celticbompa.4t.com/BFdances.html#mazurka|Celtic Bompa Mazurka]]
  * [[https://web.archive.org/web/20130308005157/http://celticbompa.4t.com/Wattrelos20040131.html#mazurka|Celtic Bompa Workshop Mazurka Variaties door Bernard Coclet aantekeningen]]
  * [[https://web.archive.org/web/20130308005157/http://celticbompa.4t.com/Koen200403.html#mazurka|Celtic Bompa Workshop Mazurka door Koen aantekeningen]]
  * [[https://www.erictheze.com/les-metamorphoses-de-la-mazurka/|Eric Theze: The metamorphoses of the mazurka]]

