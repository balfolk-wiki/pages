====== Bourrée d’Auvergne ======

De **bourrée d’Auvergne**, ook wel **bourrée auvergnate**, wordt ook wel gezien als de moeder van alle bourrées. In de Nederlandse Balfolk ook bekend als de **bourrée in 3**.

===== Basis =====

==== Opstelling ====

In koppel: verspreid over de ruimte, handen los, naast elkaar.
Er wordt gespiegeld bewogen rondom een denkbeeldig punt in de ruimte.
==== Basisstappen ====

=== Pas ===

Wisselpas met dien verstande dat de tweede pas op de bal van de voet gebeurt (ook kan: alleen de hiel). Onthoud: plat-bal-plat. Met welke voet men begint is niet vastgelegd.

=== Houding ===

De benen in lichte spreidstand, iets breder dan de heupen. Voeten licht uitgedraaid.

Knieën te allen tijde licht gebogen.

Belangrijk is dat er geen bounce optreedt. Hoofd blijft op één horizontale lijn.

=== Richtingen ===

Er zijn 5 richtingen te doen met bovenstaande pas: Vooruit, achteruit, diagonaal, zijwaarts en draaien om eigen lichaams-as.

Altijd blijft de plat-bal-plat gehandhaafd. Dit kan lastig zijn bij met name de zijwaartse beweging. Hierbij is het belangrijk de voeten uitgedraaid te houden, zodat je meer ruimte hebt voor het kruisen. Kruisen mag zowel voor als achter (is niet vastgelegd).

=== Figuren ===

Officieel is niets vastgelegd, maar als houvast kan de volgende volgorde dienen die op bals te doen gebruikelijk is:

  * 4 x banaan

  * 4 x rond

== Banaan ==

De dansers schuiven vier maten voor elkaar langs naar rechts waarbij kijkrichting, schouders en heupen op dezelfde lijn blijven (frontaal naar partner).

Na vier maten van richting veranderen en op de volgende vier maten weer terug naar de beginpositie.

De figuur die op de grond wordt afgelegd is banaanvormig, vandaar de naam "banaan".

== Rond ==

De dansers cirkelen om elkaar heen, richting is niet vastgelegd. Er mag ook van richting gewisseld worden.

Een van beide dansers kan bovendien om eigen as draaien; ook hier is de richting niet vastgelegd.

Te doen gebruikelijk is wel dat de asdraaiende tegengesteld draait aan de paar-draai.

Te doen gebruikelijk is dat er één persoon om de as draait, niet beide.

=== Belangrijk ===

Men spiegelt de lichaamshouding van de danspartner ten opzichte van een punt in de ruimte.

Er zijn vijf richtingen:

  * Frontaal
  * Linkerschouders naar elkaar
  * Rechterschouders naar elkaar
  * Diagonaal links
  * Diagonaal rechts

Er is altijd contact met de partner. Daarom wordt over het algemeen vermeden om met de rug naar elkaar te dansen of elkaar te passeren voorbij het 'perifere zicht'.

===== Aanwijzingen =====

  * In muziek voor bourree Auvergnate is vrijwel altijd een duidelijk A- en B-deel te herkennen. Daarnaast zijn er duidelijke accenten waarop bijvoorbeeld van richting gewisseld kan worden of waar ruimte is voor frappes. Het kan zijn dat een A- of B-deel niet precies binnen de 4 maten past. Vooral luisteren naar de muziek en niet teveel tellen.
  * Vooral bij sterk klinkende vloeren kunnen frappes erg doorklinken. Let erop dat je hiermee de muzikanten en andere dansers niet teveel stoort.


===== Variaties =====

Aan het einde van de banaan kan men frappés doen. Dit zijn lichte stampjes. Let wel dat deze frappés afhankelijk van je schoeisel en de vloer al dan niet geluid kunnen maken. Met harde zolen (bijvoorbeeld een houten hak) kun je geluid produceren, met bijvoorbeeld danssneakers is dit eigenlijk niet mogelijk. Probeer je dit toch te forceren dan is er risico op blessures.

Er zijn enorm veel varianten mogelijk aangezien er niets is vastgelegd.

Voorbeeld: stel je bent de banaan begonnen met L. Dan zou je het volgende kunnen doen:

1: L R L / 2: R L R / 3: L – R-stamp / 4: R-stamp – –

En vervolgens met L weer op de terugweg naar links


Bij een vrijere dans kunnen bijvoorbeeld richtingsveranderingen en andere initiatieven aangekondigd worden met een frappé.

===== Videovoorbeelden =====

{{youtube>A186jBMs6sE|Bourrée 3t d'Auvergne instructie}}
{{youtube>NcIXw6u-65U|Chemins de Traverse au bal folk de Bures-sur-Yvette le samedi 19 mai 2007}}

===== Externe Referenties =====

  * [[https://sites.google.com/site/lespiedsdansletrad/repertoire/bourrees-1#h.4vs52muz7qgb|muziek op Les Pieds dans le Trad]]
  * [[http://www.patrimoinevivantdelafrance.fr/index.php?mact=News,cntnt01,detail,0&cntnt01articleid=22&cntnt01returnid=28| achtergrond op patrimoinevivantdelafrance.fr]]

  * [[https://auvergne-la-belle-province.fr/la-bourree-auvergnate/]]