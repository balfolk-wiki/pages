====== Bourrée du Berry ======

De **bourrée du Berry**, in de Balfolk bekend als de **bourrée in 2** (er is echter ook een [[.:bourree-du-berry:bourree-du-berry-in-3|Bourrée du Berry in 3]]) is een koppeldans zonder fysiek contact afkomstig uit de regio //Berry// in Frankrijk.

===== Basis =====

==== Opstelling ====

In de meest gedanste versie staan dansparen opgesteld in rijen tegenover elkaar, op een afstand dat ze met gestrekte armen elkaars handen kunnen aanraken.

==== Basisstappen ====

=== Bourreepas in 2 ===

De basis om een bourree mee te kunnen dansen bestaat uit een bourreepas. Een bourree in 2 is in een 2/4 maat, waarbij het nuttig is om de achtsten te tellen.

Dus:  ''1 -en- 2 en''

Zie ook [[algemeen:terminologie#off-beat|Off-beat]]

Daarbij word een stap gezet
  * Op tel 1
  * Op tel -en-
  * Op tel 2


''**__1__ -en- __2__** en''

wordt ''**__links__ rechts __links__** (rust)''  naar voren. Rust wil zeggen dat je op deze achtste geen stap zet.

Dan in de tweede maat (om onderscheid te maken met de voorgaande maat tellen we door)

op tellen ''**3 __-en-__ 4** en''

stap je ''**rechts __links__ rechts** (rust)'' naar voren. Hierbij bereidt je je voor om weer naar achteren te bewegen. Je remt af en verzamelt momentum om de volgende maat naar achter te bewegen.


Dan op ''**__5__ -en- __6__** en''

stap je ''**__links__ rechts __links__** (rust)''  naar achter

en op ''**7 __-en-__ 8** en''

stap je ''**rechts __links__ rechts** (rust)'' naar achter en bereidt je voor om weer naar voren te gaan.


=== Versimpelde bourreepas ===
Vaak wordt tijdens dansuitleg gebruikgemaakt van een "versimpelde" of luie bourreepas. Je zet hierbij minder stappen, wat energie kan schelen en het voor sommige mensen makkelijker aan te leren maakt. Het ritme van de passen wordt wel iets minder regelmatig, wat het aanleren ook moeilijker kan maken. Ook maakt het weglaten van passen het iets lastiger (maar zeker niet onmogelijk) om te draaien.
Het goede nieuws is dat de "gewone" en de "luie" bourreepas prima te combineren zijn, je hoeft niet exact dezelde pas als je partner te gebruiken en je kunt ook tijdens het dansen wisselen van pas.

In de eerste maat ''**__1__** -en- 2 en'' (zie [[bourree-du-berry#basisstappen#bourreepas|bourrée-pas]]) doe je een grote pas naar voren met rechts.

dus ''**__links__** (rust, rust, rust)'' naar voor

En dan op tellen ''**3 __-en-__ 4** en''

stap je ''**rechts __links__ rechts** (rust)'' naar voor en bereidt je voor, net als bij de gewone basispas.

Dan op ''**__5__** -en- 6 en'' weer een grote stap

dus ''**__links__** (rust, rust, rust)'' naar achter

En op ''**7 __-en-__ 8** en''

weer ''**rechts __links__ rechts** (rust)'' naar achter met voorbereiding om naar voren te gaan

<del>
  * Bourreepas vooruit
    * **Tel 1, 2, 3**: grote pas naar voren (links), rechts er naast, links op de plaats
    * **Tel 4, 5, 6**: rechts op de plaats, links op de plaats, rechts op de plaats

  * Bourreepas achteruit
    * **Tel 1, 2, 3**: grote pas naar achter (links), rechts er naast, links op de plaats
    * **Tel 4, 5, 6**: rechts op de plaats, links op de plaats, rechts op de plaats</del>

=== Structuur ===
De dans bestaat uit een A- en een B-deel. Deze zijn in de muziek ook te herkennen met hun eigen melodie. Zowel het A-deel als het B-deel hebben vier herhalingen. In het A deel bewegen dansers naar elkaar toe en weer terug naar hun plaats, in het B-deel steken ze over.

  * **A** (4 maal):
    * Bourreepas vooruit (''**__1__ -en- __2__** en **3 __-en-__ 4** en'')
    * Bourreepas achteruit (''**__5__ -en- __6__** en **7 __-en-__ 8** en'')

  * **B** (4 maal):
    * Bourreepas vooruit, met voorbereiding om over te steken. Dit is een kwartdraai naar links zodat de dansers elkaar kunnen passeren. (''**__1__ en __2__** en **3 __en__ 4** en'') Aan het eind van dit deel staan de partners tegenover elkaar in het midden van de lijn waarop gedanst wordt.
    * Bourreepas **vooruit (!)** op ''**__5__ en __6__** en **7 __en__ 8** en'* en'', waarbij om de rechterschouder wordt gedraaid tot de dansers van plaats zijn gewisseld. Aangezien we voor de herhaling weer naar de overkant moeten is hier wel een voorbereiding om van richting te wisselen. Na vier herhalingen sta je (als het goed is) weer op dezelfde plek als je gestart bent.

===== Aanwijzingen =====

  * //Zen-Zen//: De normale bourreepas gaat eigenlijk niet op de eerste tel naar voren (of naar achter), maar twee tellen eerder. Dit betekent dat je in het A-deel op tel 3 een //val// maakt op het rechterbeen (je lichaam stopt met het bewegen naar voren) en al bij de -en- daarna je gewicht naar achteren verplaatst en dus een klein stapje naar achteren maakt. Hetzelfde geldt aan het eind van de bourreepas naar achteren: een //val// op 7 en een pasje naar voren op de -en- daarna.
  * De bourree doet eigenlijk geen passen op de plaats: je gaat of naar voren, of naar achteren, en als je naar voren gaat dan zal iedere pas //op de plaats// een klein beetje naar voren zijn. Idem voor achteruit.
  * Bij het wisselen van plaats is het gebruikelijk om op tel 2 al tegenover elkaar te komen; tel 3, -en- en 4 kunnen stil tegenover elkaar of al richting de overkant gaan.
  * Blijf als koppel altijd dicht bij elkaar. Dit maakt het makkelijker om bijvoorbeeld elkaar te kruisen, het scheelt ruimte op de vloer en voorkomt ongelukken met andere rijen.
  * Dans altijd in de breedte van het podium. Vanaf het podium zou je dus het "middenpad" tussen de dansers moeten kunnen zien. Op die manier staat er nooit een danser met zijn/haar rug naar de muzikanten.

===== Variaties =====

  * Deel A
    * In plaats van recht naar elkaar, kunnen ook de linkerschouders naar elkaar gericht worden en een halve boog gemaakt worden zodat de rechterschouders naar elkaar staan, en weer terug naar achteren en met linkerschouders naar elkaar.
    * In plaats van een halve boog heen en weer terug draaien, kan deze ook worden doorgedraaid.
    * Er kunnen bij het naar voren of naar achteren gaan extra draaien worden toegevoegd.

  * Deel B
    * Niet met de schouders naar elkaar staan, maar recht tegenover elkaar beginnen. Dan in de eerste drie tellen een halve draai maken zodat je al van plaats bent gewisseld en elkaar aankijkt. Dan tel 4, 5 en 6 op de plaats blijven en de volgende tellen gebruiken om recht naar achter te gaan (al dan niet met een draai). Deze variatie is logisch te vervolgen op een deel A dat recht naar elkaar wordt gedanst, vaak heeft de muziek een stopje op tel 4, 5 en 6 waardoor deze variatie goed uit de verf komt.

  * [[.bourree-du-berry:bourree-en-cercle|Bourrée en Cercle]]
  * [[.bourree-du-berry:bourree-des-jeunes|Bourrée des Jeunes]]
  * [[.bourree-du-berry:bourree-croisee|Bourrée Croisée]]
  * Bourrée Carré
  * [[.bourree-du-berry:cadeautjesbourree|Kadootjesbourree]]
  * [[.bourree-du-berry:la-grande-poterie|La grande Potterie]]
  * [[.bourree-du-berry:bourree-valsee-d-issoudun|Bourree Valse d'Issoudun]]
  * (Vul maar aan)

===== Videovoorbeelden =====

{{youtube>0lN6jjY7RqU|Le pas de bourrée à 2 temps}}
{{youtube>yDCbfE0p3_Q|Bourrée 2 temps - video notes}}

===== Externe Referenties =====

  * [[https://web.archive.org/web/20130308005157/http://celticbompa.4t.com/BFdances.html#bourree|Celtic Bompa Bourree]]
  * [[https://web.archive.org/web/20130308005157/http://celticbompa.4t.com/Bourree.html#head|Celtic Bompa Bourree Workshop-aantekeningen]]
  * [[https://web.archive.org/web/20130308005157/http://celticbompa.4t.com/Wattrelos20040131.html#bourree|Celtic Bompa Bourree-filmpjes]]
  * [[https://web.archive.org/web/20221205015412/http://www.folkroddels.be/artikels/1885.html|Folkroddels.be: Naar een bourree met stijl]]