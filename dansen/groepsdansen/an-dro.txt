====== An dro ======

De **an dro** (ook wel: **andro**, **en dro**) is een (meestal) rustige, haast meditatieve dans uit de //pays vannetais// in Bretagne.

===== Basis =====

==== Opstelling ====

De dansers stellen zich op in 1 of meerdere lange slierten (achteraan, dus rechts, aansluiten) of, minder vaak maar traditioneler, in een cirkel. Vroeger was het gebruik in Bretagne dat mannen en vrouwen afwisselend in de cirkel stonden; tegenwoordig speelt dit geen rol meer.

==== Basisstappen ====

  * Volg-de-leider: houdt elkaar vast bij de pinken, palm van de hand wijst omlaag. Je haakt je pink in de pink van de persoon naast je. Ook al hebben alleen de pinken elkaar vast, de hele onderarm houdt contact. Op die manier 'verlies' je elkaar niet. De leider en laatste //kunnen// de vrije arm op de rug doen. In Bretagne wordt dit heel vaak ook niet gedaan. Dansers die een rok dragen kunnen eventueel, a pak dan je rok in je hand. De hand op de rug is traditioneel iets voor mannen.

  * Verplaatsingsrichting is naar links, kijkrichting is vooruit. Je beweegt dus zijwaarts, en altijd alleen naar links.

==== Voeten ====

  * **Tel 1**: zet de linkervoet een stap naar links
  * **Tel 2**: sluit de rechtervoet dicht tegen de linkervoet aan
  * **Tel 3**: zet de linkervoet nog een stap naar links
  * **Tel 4**: bounce

  * **Tel 5**: sluit de rechtervoet aan
  * **Tel 6**: stap met linkervoet op de plaats
  * **Tel 7**: stap met rechtervoet op de plaats
  * **Tel 8**: bounce

==== Handen ====

  * Tel 1 t/m 4: de beweging lijkt op een "9", draai hem van onderaf in met rustpunt op de derde tel.
  * Tel 5 t/m 8: dezelfde beweging als tijdens tel 1 t/m 4 maar dan in de andere richting

===== Aanwijzingen =====

  * Zorg ervoor, bij het instappen in deze dans, dat je geen ringen draagt die misschien danspartners pijn kunnen doen. Heb je die wel? Verplaats de ring of doe deze even af. Kleine moeite en echt heel erg veel meer dansplezier.
  * Niet te hard knijpen!
  * Rustig in de swing van het liedje blijven.
  * De eerste stap naar links een //beetje// nadruk en zwier geven.
  * Loop niet te hard, anders rekken de middelsten zo uit.
  * Ga niet naar rechts, voren of achteren, alleen naar links en op de plaats.
  * Dit is van oorsprong een boerendans, dus op klompen. Probeer de voeten meer te schuiven in plaats van ze op te tillen.
  * Wees stil, geniet van de cadans.
  * Doe ogen dicht (maar niet als je de eerste of laatste van de rij bent!).
  * Wanneer de armen naar beneden gaan, deze ontspannen.
  * Nog even over die pinken: de palm van je hand wijst omlaag. Je pink zit dan dus aan de "buitenkant" van je hand.
  * (//Voor instructeurs/docenten//) Bij de start van de uitleg: nog niet de handbeweging uitleggen, maar de armen gewoon losjes naar beneden laten hangen.

===== Variaties =====

  * Maak meer dan een sliert.
  * Patronen door de leider:
    * ga vaak weer vlak voor de heensliert weer terug zodat iedereen elkaar aan kan kijken.
    * ga voor de grap eens onder iemands armen door, denk hierbij echter aan de overige dansers in de rij, deze moeten nu wachten (stil staan) tot jouw rij er helemaal onder door is.
    * draai een spiraal in elkaar, en weer uit elkaar.
    * ga eens voorlangs de muzikanten.
    * probeer andere slierten in de sluiten
    * probeer samen met de leider van een andere sliert een gezamenlijke spiraal te maken.
  * Zie ook: [[.:an-dro:an-dro-retourne|an dro retourné]]

===== Tips voor muzikanten =====

  * Val een voor een weg, maar wel in tempo. de dansers kunnen dan het ritme nog even volhouden als de muziek al is gestopt.

===== Videovoorbeelden =====

  * Instructievideo {{youtube>qZnkDnLcZ2s?}}

===== Externe Referenties =====