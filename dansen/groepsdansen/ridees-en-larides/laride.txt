====== Laridé (in 8) ======

De **laridé**, vaak **laridé in 8** genoemd om verwarring met de [[ridee|ridée]] (in 6) te voorkomen, is een dans met 8 tellen per maat waarbij de dansers zich in slierten door de ruimte verplaatsen.

===== Basis =====

==== Opstelling ====

De dansers staan in een rij of cirkel met de pinkjes aan elkaar vast zoals bij de [[..:an-dro|an dro]].

==== Basisstappen ====

=== Voeten ===

  * **Tel 1** Stap naar links
  * **Tel 2** Aansluitpas
  * **Tel 3** Stap naar links
  * **Tel 4** Aansluitpas
  * **Tel 5** Op de tippen gaan staan
  * **Tel 6** Terug neerkomen
  * **Tel 7** Op de tippen gaan staan, gewicht vooral op rechter voet
  * **Tel 8** Terug neerzetten, en linkervoet vrijmaken

=== Armen ===

Dit is de versie die het meest in Nederland wordt gedanst:

  * **Tel 1** Gestrekt naar voor, 45 graden
  * **Tel 2** Terug neer, langs het lichaam
  * **Tel 3** Gestrekt naar voor, 45 graden
  * **Tel 4** Voorarmen horizontaal, ellebogen naast het lichaam
  * **Tel 5** Handen naar voor duwen, tot de armen gestrekt zijn.
  * **Tel 6** Voorarmen horizontaal, ellebogen naast het lichaam
  * **Tel 7** Handen naar voor duwen, tot de armen gestrekt zijn.
  * **Tel 8** Armen neer, langs het lichaam

In Bretagne komt een andere variant veel voor (zie bijv. het onderstaande videovoorbeeld):

  * **Tel 1**: beweeg de handen een klein beetje omhoog, mischien net tot de middel.
  * **Tel 2**: beweeg de handen weer terug naar de basispositie (hangend, in rust).
  * **Tel 3 en 4**: beweeg de handen verder naar boven, ongeveer tot aan de borst, een beetje vergelijkbaar met de beweging van de an dro, maar dan met minder krul en iets korter. (Zie het onderstaande videofragment voor een duidelijk voorbeeld.)
  * **Tel 5 en 6**: beweeg de handen weer terug naar de basispositie, met de beweging van tel 3 en 4 maar dan omgekeerd.
  * **Tel 7**: beweeg de handen een klein beetje omhoog, mischien net tot de middel.
  * **Tel 8**: beweeg de handen weer terug naar de basispositie (hangend, in rust).

===== Aanwijzingen =====

  * Check even of er ringen om de ringvinger zitten die misschien danspartners pijn kunnen doen. Zo ja, even verplaatsen. Kleine moeite en echt heel erg veel meer dansplezier.

  * Niet te hard knijpen!

  * Rustig in de swing van het liedje blijven.

  * De eerste stap naar links een _beetje_ nadruk en zwier geven

  * Loop niet te hard, anders rekken de middelsten zo uit

  * Ga niet naar rechts, voren of achteren, alleen naar links en op de plaats

  * Dit is van oorsprong een boerendans, dus op klompen. Probeer de voeten meer te schuiven in plaats van ze op te tillen

  * Wees stil, geniet van de cadans

  * Doe ogen dicht (maar niet als je de eerste van de rij bent!)

  * Wanneer de armen naar beneden gaan, deze ontspannen

  * Nog even over die pinken: de palm van je hand wijst omlaag. Je pink zit dan dus aan de "buitenkant" van je hand.

===== Variaties =====
 
===== Videovoorbeelden =====

Dansuitleg van de Laridé in 8: {{youtube>vPAJ8aNEYhQ?}}
{{youtube>4mZwUelKKw0|Laridé 8 temps}}

===== Externe Referenties =====