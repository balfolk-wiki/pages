====== Maraîchine ======

De **maraîchine** is een dans uit de //Marais Breton Vendéen//, een moerasgebied bij de grens tussen Bretagne en de Poitou. Het is een actieve en energieke groepsdans gedanst in leider-volger paren in een cirkel.

===== Basis =====

==== Opstelling ====

Leiders (links) en volgers (rechts) vormen in afwisseling een kring (gebruikelijk van ca. 8-12 dansers), waarbij (net als bij bijv. de tovercirkel) de volgers de hand in de hand van de twee leiders naast hen leggen.

==== Basisstappen ====

Gedurende de hele dans wordt de //avant-deuxpas// (ook wel //maraîchinepas//) gedanst. Het voetenwerk is, voor zowel de leiders als volgers:

  * **Tel 1**: Linkervoet
  * **...en...**: Rechtervoet (voor uitleg over tel -ne- zie [[educatie:terminologie#off-beat|off-beat]])
  * **Tel 2**: Linkervoet
  * **Tel 3**: Rechtervoet
  * **Tel 4**: Bounce

Verder is de dans onderverdeeld in een A-deel en een B-deel:

=== A-deel ===

Alle dansers (leiders en volgers) beginnen relatief dicht bij elkaar, en bewegen de eerste maat naar achteren met de maraîchinepas, en de tweede maat weer terug naar voren.

De derde maat bwegen de dansers zich opnieuw naar achteren, waarbij in de vierde maat de dansers niet terug naar voren bewegen, maar leiders zich rechtsom draaien om in danshouding met hun partner te staan.

Tijdens het A-deel worden op elke 1e en 3e tel de armen naar voren bewogen, en op de 2e en 4e armen terug op hun plaats gebracht.

=== B-deel ===

De dansers staan nu in een symmetrische danshouding, waarbij zowel leider als volger hun rechterhand tegen de linkerzij van hun partner aanhouden, en hun linkerhand bij hun eigen zij. Hierbij bevinden de dansers zich eerder naast elkaar (waarbij elke danser de rechtervoet links heeft van de rechtervoet van de partner) dan tegenover elkaar. In deze houding dansen de dansers 4 maten lang, draaiende, de maraîchinepas, waarbij in acht genomen worden dat de voeten van de partners elkaar niet kruisen, vergelijkbaar met het spinnen in de tovercirkel.

In de vierde maat bewegen de dansers zich terug naar de beginhouding van het A-deel, om weer in de kring te kunnen staan.

===== Aanwijzingen =====

  * De maraîchine begint vaak met een aankondiging //Maraîchine partez!// waarna de dans direct begint.
  * Wat betreft de ruimte op de vloer, houdt rekening met het feit dat jouw circel en eventuele andere circels nog naar achter gaan. Je kunt bijvoorbeeld tijdens het zoeken naar ruimte de circel nog groot laten, zodat je ziet hoeveel ruimte je inneemt, om als iedereen staat de circel klein te maken voor //Maraîchine partez!//

===== Variaties =====

  * Traditioneel (overgeleverd door Maxime Chevrier van Arbadétorne) wordt de '-ne-' stap tussen de 1 en 2 niet halverwege gedaan, maar net iets later, wat deze dans nog een net iets hupsiger (maar ook vermoeiender!) karakter kan geven.
  * De bovengenoemde maraîchine is de versie die in de Balfolk standaard is. Er zijn echter veel variaties mogelijk, zeker in het B-deel. Waarschijnlijk zijn deze het leukst als de hele groep ze tegelijk doet!
  * In het A-deel kun je met de voeten extra versieringen aanbrengen. Bijvoorbeeld bij het bewegen naar achteren bij de bounce op tel 4 het linkerbeen licht gebogen voorlangs.

===== Videovoorbeelden =====

  * Een voorbeeld van de verschillende variaties op de maraîchine die mogelijk zijn, inclusief de eerder genoemde vertraagde stap {{youtube>gbQiOsjLqIo?}}

===== Externe Referenties =====