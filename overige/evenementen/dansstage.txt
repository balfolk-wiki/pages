====== Dansstage ======

De dansstage is een weekend vol Balfolk dansen in Enschede. Er zijn workshops voor ieder niveau, dus iedereen die van dansen houdt, van beginner tot gevorderde, is van harte welkom op dit weekend.

Het evenement begint op vrijdagavond en eindigt zondagmiddag. Er wordt gezorgd voor ontbijt en lunch, zowel op zaterdag als op zondag, voor avondeten op zaterdag en optioneel ook voor slaapplaatsen. Overdag zijn er workshops, waarbij je allerlei balfolkdansen kunt leren. Afhankelijk van je niveau kun je een algemene workshop volgen of kiezen uit een aantal specifieke workshops. ’s Avonds zijn er bals met verschillende bands die geweldige muziek voor ons spelen!

Het belangrijkste is echter de sfeer. Elk jaar voelen we ons dankbaar dat we dit evenement mogen delen met geweldige mensen en naast de fijne dansjes en Leiderlijke muziek, is het altijd weer een fijn weerzien. Als je niet het hele weekend kan, maar toch graag wilt genieten van de dansstage-sfeer, ben je van harte welkom om mee te dansen tijdens het bal op zaterdagavond. Dit bal is voor iedereen toegankelijk.

===== Externe Pagina's =====

  * [[http://www.dansstage.nl/|Officiële website]]

===== Referenties en bronnen =====
