===== Stijlgids =====

Op deze pagina kun je informatie vinden over de voorkeursstijl bij het aanmaken of wijzigen van pagina's op de Wiki.

==== Hoofdletters in dansnamen =====

We schrijven in het algemeen dansnamen //in kleine letters//. Dit geldt zelfs voor het eerste woord van een dansnaam. Voorbeeld: de [b]an dro[/b], de [b]hanter dro[/b]. Namen die naar locaties of andere eigennamen verwijzen worden wel in hoofdletters geschreven. Voorbeeld: de [b]avant-deux à Coutant[/b], de [b]rond du Saint-Vincent[/b].

==== Variaties in dansnamen ====

We verwijzen in de introductiepagina in de eerste zin altijd terug naar de dansnaam die de eerste keer vetgedrukt wordt. In dezelfde inleiding worden alternatieve namen voor de dans, ook vetgedrukt, ook gegeven. Voorbeeld van de pagina [[dansen:gavottes:kost-ar-c-hoad|kost ar c’hoad]]:

//De **kost ar c’hoad** (van de naam zijn vele spellingsvarianten in de omloop, o.a. **kost er c’hoed**, **kost er c’hoat** en **kost er hœt**) is een reidans, specifiek een 4-5 gavotte, uit Bretagne.//

==== Ritmische notatie van dansen ====

Het is vooral belangrijk dat niet alleen de pasjes zelf, maar ook het ritme worden genoteerd. Als voorbeeld van hoe het niet moet: stel je een beschrijving van de [[dansen:gavottes:gavotte-des-montagnes|gavotte des montagnes]] voor die beschrijft, //de pasjes van de gavotte des montagnes zijn links-rechts-links-rechts-links-rechts-links-rechts//. Hier blijkt de ritmiek van de dans ook niet. Kijk dus ook uit dat bijv. de stappen van een polka niet zonder meer als //1, 2, 3// beschreven worden, maar dat er nog een vierde tel (hetzij 1-2-3-4, hetzij 1-en-2-en) bijhoort.

Een vorm van notatie (niet noodzakelijkerwijs de enige juiste) die gebruikt wordt voor nieuwe pagina's, met de gavotte des montagnes als voorbeeld, is de volgende:

  * Tel 1: Links
  * Tel 2: Rechts
  * Tel 3: Links
  * ...en...: Rechts
  * Tel 4: Links
  * Tel 5: Rechts
  * Tel 6: Links
  * Tel 7: Rechts
  * Tel 8: Bounce

(Uiteraard gaat dit voorbeeld voorbij aan hoe de pasjes precies gezet moeten worden.)
